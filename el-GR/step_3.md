## Ζωγραφίζοντας μοτίβα

Τώρα έχεις ένα πρόγραμμα που σχεδιάζει γραμμές, αλλά σχεδιάζει μόνο μια γραμμή. Αυτό είναι λίγο βαρετό! Θα μπορούσες να χρησιμοποιήσεις το βρόχο `για πάντα`{:class="block3control"} για να σχεδιάσεις κάτι ξανά και ξανά, αλλά τότε θα δημιουργηθούν σχέδια που ξεφεύγουν από τη σκηνή!

Επομένως, πρέπει να χρησιμοποιήσεις έναν διαφορετικό τύπο βρόχου που ονομάζεται `επανάλαβε μέχρι`{:class="block3control"}, τον οποίο θα βρεις επίσης στο μενού **Έλεγχος**. Αυτός ο τύπος βρόχου θα κάνει κάτι ξανά και ξανά, **μέχρι** να πληρείται μια συνθήκη True (αληθές) / False (ψευδές).

--- task ---

Πάρε ένα μπλοκ `επανάλαβε μέχρι`{:class="block3control"} από το μενού **Έλεγχος** και βάλε τα μπλοκ `κινήσου`{:class="block3motion"} και `στρίψε`{:class="block3motion"} μέσα του, όπως:

```blocks3
+    repeat until <> 
        move (50) steps
        turn cw (15) degrees
    end
```

--- /task ---

--- task ---

Τώρα κάνε κλικ στην πράσινη σημαία για να εκτελέσεις το πρόγραμμα μερικές φορές και δεις τι συμβαίνει. Θα παρατηρήσεις δύο πράγματα: η πένα ξεκινά πάντα τραβώντας μια γραμμή προς τη μέση της σκηνής και δεν σταματά στην άκρη.

--- /task ---

--- collapse ---
---
title: Γιατί το κάνει αυτό η πένα;
---

Η πένα ξεκινά πάντα να σχεδιάζει προς την κατεύθυνση της μέσης, γιατί η πρώτη εντολή **Κίνηση** που εκτελείται μετά το μπλοκ `κατέβασε πένα`{:class="block3extensions"} είναι η `πήγαινε σε θέση x: 0 y: 0`{:class="block3motion"}. Έτσι, η πένα θα τραβήξει μια γραμμή καθώς κινείται προς το κέντρο της σκηνής.

Η πένα δεν σταματάει στην άκρη της σκηνής, επειδή δεν έχεις βάλει ακόμα στο βρόχο `επανάλαβε μέχρι`{:class="block3control"} ποια συνθήκη θα ελέγχει. Αυτό σημαίνει ότι η συνθήκη δεν μπορεί ποτέ να ικανοποιηθεί, οπότε ο βρόχος θα συνεχίσει εκτελείται συνεχώς. Αυτό σημαίνει ότι τώρα, ο βρόχος λειτουργεί σαν ένας βρόχος `για πάντα`{:class="block3control"}.

--- /collapse ---

--- task ---

Μετακίνησε το μπλοκ `πήγαινε σε θέση x: 0 y: 0`{:class="block3motion"} πριν από την εντολή `κατέβασε πένα`{:class="block3extensions"} και πρόσθεσε από το μενού **Πένα**, το μπλοκ `σήκωσε πένα`{:class="block3extensions"} ακριβώς στην αρχή του κώδικα.

--- /task ---

Ώρα να διορθώσεις το βρόχο `επανάλαβε μέχρι`{:class="block3control"} έτσι ώστε να σταματά όταν το θέλεις. Προσπαθείς να εντοπίσεις πότε το (αόρατο) αντικείμενό σου αγγίζει την άκρη της σκηνής, οπότε χρειάζεσαι μια εντολή από τους **Αισθητήρες** - σε αυτήν την περίπτωση, το μπλοκ `αγγίζει;`{:class="block3sensing"}.

--- task ---

Πρόσθεσε ένα μπλοκ `αγγίζει;`{:class="block3sensing"} στο βρόχο `επανάλαβε μέχρι`{:class="block3control"} και επέλεξε `όριο`{:class="block3sensing"}. Μετά ο βρόχος θα τρέξει **μέχρι** το (αόρατο) αντικείμενο αγγίξει την άκρη της σκηνής.

```blocks3
    pen down
+    repeat until <touching [edge v] ?> 
        move (50) steps
        turn cw (15) degrees
    end
```

--- /task ---

--- task ---

Άλλαξε τον αριθμό των βημάτων στην εντολή `κινήσου`{:class="block3motion"} σε `5` και βεβαιώσου ότι το πρόγραμμά σου ταιριάζει με αυτό πριν το δοκιμάσεις:

```blocks3
    when green flag clicked
    pen up
    hide
    clear
    go to x: (0) y: (0)
    set pen color to [#4a6cd4]
    pen down
    repeat until <touching [edge v] ?> 
        move (5) steps
        turn cw (15) degrees
    end
```

--- /task ---

Εάν εκτελέσεις τον κώδικα τώρα, θα δεις ότι το σχέδιο που κάνει η πένα παραμένει στη σκηνή.

Όχι μόνο αυτό, αλλά το πρόγραμμά σου έχει μετατραπεί σε ένα πρόγραμμα σχεδιασμού κύκλων! Αυτό που συμβαίνει εδώ είναι ότι αυτές οι στροφές των 15 μοιρών τελικά στο σύνολο φτάνουν τις 360 μοίρες και έτσι η πένα σου γυρίζει σε έναν πλήρη κύκλο. Θα αλλάξεις ελαφρώς τον τρόπο με τον οποίο κινείται για να κάνεις το βήμα λίγο πιο μακρύ κάθε φορά, οπότε θα κινείται σπειροειδώς προς τα έξω. Για αυτό, θα χρειαστείς μια **μεταβλητή**.

Οι μεταβλητές είναι κάποιες συγκεκριμένες θέσεις για την αποθήκευση αριθμών ή άλλων πληροφοριών που σε ενδιαφέρουν. Μπορείς να τις δημιουργήσεις στο μενού **Μεταβλητές**.

--- task ---

Δημιούργησε μια μεταβλητή που ονομάζεται `βήματα`{:class="block3variables"} και στη συνέχεια πρόσθεσε το μπλοκ `όρισε βήματα σε 0 `{:class="block3variables"} στην αρχή του προγράμματος.

```blocks3
    when green flag clicked
+   set [βήματα v] to [0]
    pen up
```

--- /task ---

--- task ---

Μετά χρησιμοποίησε την τιμή `βήματα`{:class="block3variables"} αντί για το `5` στην εντολή `κινήσου`{:class="block3motion"} και πρόσθεσε το μπλοκ `άλλαξε βήματα κατά 1`{:class="block3variables"} μέσα στο βρόχο:

```blocks3
    pen down
    repeat until <touching [edge v] ?> 
+       move (βήματα) steps
        turn cw (76) degrees
+        change [βήματα v] by (1)
    end
```

--- /task ---

Πιστεύεις ότι έχει σημασία πού βάζεις το μπλοκ `άλλαξε βήματα κατά 1`{:class="block3variables"};

--- collapse ---
---
title: Βάζοντας τον κώδικα στη σωστή σειρά
---

Όταν αποφασίζεις σε ποια σειρά θα τοποθετήσεις τα μπλοκ, να σκέφτεσαι τι κάνει κάθε μπλοκ και τι θέλεις εσύ να κάνει ο κώδικάς σου.

Σε αυτήν την περίπτωση, θέλεις η πένα να κινείται και, στη συνέχεια, να περιστρέφεται ξανά και ξανά. Κάθε φορά που το κάνει αυτό, θέλεις να μετακινείται ένα επιπλέον βήμα.

Επομένως, είναι λογικό να βάλεις το μπλοκ `άλλαξε βήματα κατά 1`{:class="block3variables"} **μετά** το μπλοκ `κινήσου`{:class="block3motion"}. Ωστόσο, μετά τη μετακίνηση, δεν έχει σημασία αν η πένα στρίβει πρώτα και μετά αλλάζει ο αριθμός των βημάτων ή αν ο αριθμός των βημάτων αλλάζει πρώτα και μετά η πένα στρίβει.

--- /collapse ---

--- task ---

Τώρα εκτέλεσε το πρόγραμμα και δοκίμασε επίσης να αλλάξεις τον αριθμό των μοιρών (δοκίμασε `76` και `120`)!

--- /task ---